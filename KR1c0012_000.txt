# -*- mode: mandoku-view; -*-
#+TITLE: 毛詩李黃集解
#+DATE: 2015-08-24 22:04:33.136709
#+PROPERTY: ID KR1c0012
#+PROPERTY: BASEEDITION WYG    
#+PROPERTY: JUAN 提要
<pb:KR1c0012_WYG_000-1a>¶
欽定四庫全書　　　　　　經部三¶
　毛詩集解　　　　　　　　詩𩔖¶
　　提要¶
　　　　(臣/)等謹案毛詩集解四十二卷不著編錄人名氏¶
　　　　集宋李樗黄櫄兩家詩解合為一編附以李泳所¶
　　　　訂吕氏釋音樗字若林閩縣人嘗領鄉貢著毛詩詳¶
　　　　解三十六卷櫄字實夫龍溪人淳熈中以舍¶
　　　　選入對升進士兩科調南劍州教授終宣教¶
<pb:KR1c0012_WYG_000-1b>¶
　　　　郎著詩解二十卷總論一卷泳字深卿始末¶
　　　　未詳與樗櫄皆閩人疑是書為建陽書肆所¶
　　　　合編也樗為林之竒外兄(見書錄/解題)又為吕本¶
　　　　中門人(見何喬/逺閩書)其學問具有淵源書錄解題¶
　　　　稱其書博取諸家訓釋名物文義末用己意¶
　　　　為論斷今觀櫄解體例亦同似乎相繼而作¶
　　　　而稍稍補苴其罅漏不相攻擊亦不相符合¶
　　　　如論詩序樗取蘇轍之說以為毛公作而衛¶
<pb:KR1c0012_WYG_000-2a>¶
　　　　宏續櫄則用王安石程子之說以為非聖人¶
　　　　不能作所見逈為不同其學雖似少亞於樗¶
　　　　而其說實足以相輔編是書者惟音釋取吕¶
　　　　祖謙而訓釋之文則置讀詩記而取樗櫄殆¶
　　　　亦以二書相續如驂有靳故不欲恭以他說¶
　　　　歟乾隆四十五年五月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　費　墀¶
