# -*- mode: mandoku-view -*-
#+TITLE: 毛詩李黃集解
#+DATE: 2015-09-23 09:36:32
#+PROPERTY: JUAN 21
<pb:KR1c0012_WYG_021-1a>¶
欽定四庫全書¶
　毛詩集解卷二十一　　宋　李樗黄櫄　撰¶
蓼(音/六)蕭澤及四海也¶
蓼彼蕭斯零露湑(息敘/反)兮旣見君子我心寫兮燕笑語¶
兮是以有譽處兮蓼彼蕭斯零露瀼瀼旣見君子為龍¶
為光其德不爽壽考不忘蓼彼蕭斯零露泥泥(乃禮/反)旣¶
見君子孔燕豈(開在/反)弟(音/悌)冝兄冝弟令德壽豈蓼彼蕭¶
斯零露濃濃旣見君子鞗(徒彫/反)革沖沖(直弓/反)和鸞雍雍¶
<pb:KR1c0012_WYG_021-1b>¶
萬福攸同¶
　李曰澤及四海言其恩澤及於四海之諸侯也鄭氏¶
　泥於爾雅九夷八狄七戎六蠻謂四海遂以此詩為¶
　四夷之長葢此詩統言及天下之諸侯不必分别也¶
　蓼毛氏曰長大貌如所謂蓼蓼者莪是也蕭爾雅云¶
　似白髙莖麤斜生有香氣湑毛氏曰蕭上露貌說文¶
　亦以為露貌鄭氏曰蕭香物之微者喻四海之諸侯¶
　亦國君之賤者露者天所以潤萬物喻王者恩澤不¶
<pb:KR1c0012_WYG_021-2a>¶
　為逺國則不及也葢鄭氏旣以四海為四夷故其說¶
　以蕭喻諸侯之賤者然詩人之意葢言露之被蓼蕭¶
　猶澤之及四海若以蕭為諸侯之賤者而湛露之詩¶
　又以豐草比同姓之諸侯則其取譬為不倫矣王氏¶
　以蕭香能上達譬諸侯以德善自通於天子此皆強¶
　求其義旣見君子我心寫兮言諸侯旣見君子則輸¶
　其情意也蘇氏曰其旣見君子也莫不思盡其心之¶
　所有以告之亦不必如此說燕笑語兮是以有譽處¶
<pb:KR1c0012_WYG_021-2b>¶
　兮言諸侯旣見天子天子則與之燕而笑語則是以¶
　有譽而無間言有處而無失位以譽處為諸侯之事¶
　非也據此詩章末句皆是稱賛天子之辭如言壽考¶
　不忘是天子之壽考也令德壽豈是天子之壽豈也¶
　萬福攸同是天子之萬福也不必作諸侯之事也瀼¶
　瀼毛氏曰露蕃貌說文曰露濃貌龍寵也左氏昭公¶
　十二年宋華定来聘享之為賦蓼蕭弗知又不答賦¶
　昭子曰必亡宴語之不懷寵光之不宣令德之不知¶
<pb:KR1c0012_WYG_021-3a>¶
　同福之不受将何以在宴語之不懷則指第一章寵¶
　光之不宣則指第二章令德之不知則指第三章同¶
　福之不受則指第四章惟以寵光之不宣指二章則¶
　以龍為寵是也如長𤼵之詩曰受天之龍亦是以龍¶
　為寵也為龍為光言天子宣寵光被及於己也其德¶
　不爽言天子所以待之者其德無有差忒也冝其享¶
　壽考之報而斯民常不忘之也泥泥露之沾濡貌孔¶
　燕豈弟言恩意之厚故諸侯甚安之而又且樂易也¶
<pb:KR1c0012_WYG_021-3b>¶
　兄弟同姓之諸侯也天子旣以恩意接之則可以冝¶
　其同姓之諸侯亦如所謂宜其家人也王氏言諸侯¶
　得以外交兄弟之國無所不宜非也毛氏言為兄亦¶
　冝為弟亦冝亦非也令德壽豈言天子旣已如是冝¶
　其有令善之德而壽又且豈樂也濃毛氏曰厚貌說¶
　文曰露多也鞗轡也革轡首也爾雅曰轡首謂之革¶
　郭璞云轡靶也馬轡所靶之外有餘而垂之者謂之¶
　鞗皮為之沖沖垂飾貌和鸞毛氏曰在軾曰和在鑣¶
<pb:KR1c0012_WYG_021-4a>¶
　曰鸞鄭氏注禮記曰在式曰和在衡曰鸞雍雍鳴之¶
　和也此有二說鄭氏則曰諸侯燕見天子天子必乗¶
　車迎於門王氏則曰乗馬路車天子所以好諸侯也¶
　有車馬則有鞗革和鸞矣此二說皆通萬福攸同言¶
　天子能如是冝其萬福聚而至也¶
　黃曰成王即位之初諸侯四朝成王以禮享之故曰¶
　澤及四海所謂外薄四海咸建五長則澤及四海言¶
　成王之恩及四海之長伯也諸侯之朝於天子未得¶
<pb:KR1c0012_WYG_021-4b>¶
　見也於此則有願見之心其旣見也則有自慰之心¶
　此人之情也故曰我心寫兮李迃仲以為此詩末一¶
　句皆為諸侯稱賛天子之辭此大不然夫是以有譽¶
　處兮葢以諸侯之朝而天子與之燕飲而笑語此諸¶
　侯之榮而終身有美譽以處其身也是亦為龍為光¶
　之意也其德不爽壽考不忘此言人君所以待我諸¶
　侯者其德之不差爽如此則我諸侯雖終身不敢忘¶
　其德也令德壽豈則非惟不敢忘其德而亦當終身¶
<pb:KR1c0012_WYG_021-5a>¶
　佩服其德也君待我以樂易之德我諸侯其敢不以¶
　樂易相與乎萬福攸同言諸侯均受天子之福也昭¶
　公十二年宋華定来聘享之為賦蓼蕭弗知又不荅¶
　賦昭子曰必亡宴語之不懷寵光之不宣令德之不¶
　知同福之不受則知此詩皆諸侯被天子之澤而歡¶
　恱之辭也¶
湛露天子燕諸侯也¶
湛湛露斯匪陽不晞厭厭夜飲不醉無歸湛湛露斯在¶
<pb:KR1c0012_WYG_021-5b>¶
彼豐草厭厭夜飲在宗載考湛湛露斯在彼杞棘顯允¶
君子莫不令德其桐其椅(於冝/反)其實離離豈弟君子莫¶
不令儀¶
　李曰湛湛露茂盛貌晞乾也露之沾濡萬物非見日¶
　則不乾譬如天子之燕飲諸侯厭厭而至於夜非醉¶
　則不歸也厭厭安也夜飲而至於厭厭然而安則其¶
　威儀可知也豐草喻諸侯也在宗載考考成也言夜¶
　飲之禮在宗室則成之他人則不敢也把棘亦是喻¶
<pb:KR1c0012_WYG_021-6a>¶
　諸侯但變其文耳鄭氏以為露之在物湛湛然使物¶
　柯葉&KR0672;垂喻諸侯受燕爵其儀有似醉之貌歐陽已¶
　闢之矣而鄭氏於豐草則又以喻於同姓之諸侯於¶
　杞棘則喻庶姓之諸侯於卒章則以桐椅喻二王之¶
　後詩本不如此皆是臆說顯允君子莫不令德言明¶
　允之君子皆有令善之德以見其醉而未嘗過差也¶
　其桐其椅言桐椅之為木其實離離然以垂以譬君¶
　子之有威儀也豈弟君子莫不令儀皆是飲酒無失¶
<pb:KR1c0012_WYG_021-6b>¶
　不為酒困也荘子曰以禮飲酒者始乎治卒乎亂夫¶
　飲酒而至乎亂非飲酒以禮矣觀湛露之詩正所謂¶
　以禮飲酒矣天子燕同姓諸侯不可以不厚旣待之¶
　厚則易至於失節今也夜飲醉歸而不至於亂可謂¶
　有節者矣左傳曰臣卜其晝未卜其夜夜飲則恐至¶
　於無節今也威儀如此非有節而何書曰越庶國飲¶
　惟祀又曰德将無醉醉者必至於亂今也威儀如此¶
　非有節而何葢非夜飲醉歸則無以見其待之之厚¶
<pb:KR1c0012_WYG_021-7a>¶
　非有令德令儀則無以見其飲之有節晉孫季舒嘗¶
　與石崇酣飲慢傲過度石崇欲表免之裴楷謂崇曰¶
　足下飲人以狂藥而責人以正禮不亦乖乎崇乃止¶
　夫飲酒而不責人以禮是晉人放曠之俗然也若先¶
　王盛時豈有飲酒而不能由禮者哉令誦湛露之詩¶
　遥想當時諸侯威儀之肅無有喧譁失禮者雖不假¶
　劉章之軍令自然無失禮者矣嗚呼休哉¶
　黃曰湛露之詩必是成王燕諸侯之樂章也武王之¶
<pb:KR1c0012_WYG_021-7b>¶
　興諸侯之會者千八百國其同力王室功不細矣成¶
　王即位之初因諸侯之朝而享之厭厭夜飲以盡其¶
　情不醉無歸以極其歡然酒所以成禮而醉則易至¶
　於廢禮今曰在宗載考成也言其既醉而終以禮成¶
　之也其與所謂載號載呶亂我籩豆者異矣德將無¶
　醉則易至於無德今曰莫不令德言其旣醉以酒而¶
　飽以德也其與醉而不出是謂伐德者異矣未醉則¶
　威儀抑抑醉則威儀怭怭今曰莫不令儀言其雖醉¶
<pb:KR1c0012_WYG_021-8a>¶
　而威儀益善也其與威儀幡幡屢無僊僊者異矣上¶
　之所以繩下者愈寛而下之所以自繩者愈嚴君有¶
　餘恩臣有餘敬此所以為成王之盛時也鄭氏分為¶
　同姓異姓與二王之後先儒已辨之矣¶
彤弓天子錫有功諸侯也¶
彤弓弨(尺昭/反)兮受言藏之我有嘉賓中心貺之鐘皷旣¶
設一朝饗之彤弓弨兮受言載之我有嘉賓中心喜之¶
鐘皷旣設一朝右之彤弓弨兮受言櫜(古刀/反)之我有嘉¶
<pb:KR1c0012_WYG_021-8b>¶
賓中心好之鐘皷旣設一朝醻(市由/反)之¶
　李曰左傳甯武子曰諸侯敵王所愾而獻其功王享¶
　禮之於是賜彤弓一彤矢百以覺報宴(見文/四年)杜元凱¶
　曰諸侯有四夷之功王賜之弓矢又為歌彤弓以明¶
　報功宴樂惟彤弓以覺報宴則知彤弓之賜葢所以¶
　報諸侯之功也如周平東遷晉文侯有夾輔之勲故¶
　文侯之命曰用賚爾秬鬯一卣彤弓一彤矢百盧弓¶
　一盧矢百馬四匹至其後襄王之世晉文公獻楚俘¶
<pb:KR1c0012_WYG_021-9a>¶
　于王王享晉文公命之宥賜之彤弓一彤矢百玈弓¶
　矢千周室東遷之後賞罰無章然其弓矢之賜惟及¶
　此二人則可謂不妄賜矣以周之衰猶如此則先王¶
　盛時可知矣彤弓朱弓也弨說文曰弓反末也謂弛¶
　之而體反也受言藏之此有兩說鄭氏曰王賜朱弓¶
　必策其功以命之受出藏之乃反入也王氏曰弓成¶
　而獻王王受而藏之以待賜也此兩說一則以為諸¶
　侯藏之一則以為王藏之然此詩乃是天子賜有功¶
<pb:KR1c0012_WYG_021-9b>¶
　諸侯則當以為諸侯藏之也然鄭氏曰受出藏之乃¶
　反入也詩中只言受言藏之不必以出入為言也又¶
　有一說藏之家以示子孫亦不必如此詩言以此弓¶
　賜諸侯諸侯則受而藏之也言者毛氏以為我鄭氏¶
　以為策命以為我則下文言我有嘉賓葢指王者也¶
　王者旣稱我諸侯又稱我則其文無别以為策命其¶
　言雖有所據則又穿鑿矣要之言者語辭也如左氏¶
　𫝊言歸于好正此類也天子之賜諸侯必有享禮出¶
<pb:KR1c0012_WYG_021-10a>¶
　於至誠旣設鐘皷之樂於是早朝而享之也大飲賓¶
　曰享謂早朝之時而設此禮也載者載以歸也右毛¶
　氏以為勸鄭氏以為主人獻之賓賓受爵奠於薦右¶
　經言一朝右之鄭氏以為奠於薦右非經之㫖王氏¶
　曰其享也尊而右之也當從王氏之說葢其享之也¶
　所以尊之故也櫜韜也醻毛氏以為報也鄭氏以為¶
　醻酢也當從毛氏之說葢錫之弓矢又享之所以報¶
　其功也左氏曰以覺報宴是也¶
<pb:KR1c0012_WYG_021-10b>¶
　黃曰周平王東遷晉文侯有功焉王賜之以彤弓一¶
　彤矢百其後襄王以文公有獻楚俘之功而命之宥¶
　亦賜之彤弓一彤矢百夫以周室旣衰賞罰無章而¶
　彤弓之賜必待有功者況盛時乎成王之諸侯直曰¶
　燕之而已至於錫諸侯則必曰錫有功諸侯吾見成¶
　王之錫命固不輕而作序者之一言一字亦不輕也¶
　然此詩固錫諸侯之詩無疑矣而必曰天子云者古¶
　之盛時諸侯無私會燕諸侯必天子也諸侯無專命¶
<pb:KR1c0012_WYG_021-11a>¶
　錫諸侯必天子也序詩者謹而書之為萬世法焉¶
菁菁(子丁/反)者莪樂育材也君子能長育人材則天下喜¶
樂之矣¶
菁菁者莪在彼中阿旣見君子樂且有儀菁菁者莪在¶
彼中沚旣見君子我心則喜菁菁者莪在彼中陵旣見¶
君子錫我百朋汎汎楊舟載沈載浮旣見君子我心則¶
休¶
　李曰天佑下民作之君作之師所謂人君非徒有以¶
<pb:KR1c0012_WYG_021-11b>¶
　養之抑亦有以敎之使為人君者苟能盡君師之道¶
　以長育人材則天下之人知夫人君所以養育人材¶
　如此其至安有不滿其意而喜樂哉使人君不能養¶
　育人材則天下皆有弃材雖欲天下喜樂不可得也¶
　詩曰旣見君子我心則喜觀此則知天下喜樂在於¶
　養育人材可知矣文王之時詩人稱其於樂辟雍是¶
　天下之人以辟雍為可樂也僖公之時思樂泮水是¶
　天下之人以泮水為可樂也然則人君能養育人材¶
<pb:KR1c0012_WYG_021-12a>¶
　天下其有不喜樂乎莪草名也生於澤田漸洳之處¶
　葉似邪蒿而細科生其莖可食菁菁盛也阿大陵也¶
　言君子之長育人材若大陵之長育微草能使之菁¶
　菁然盛也旣見君子樂且有儀韓文公曰天下美之¶
　之辭也言旣見君子則其人樂易而有威儀也歐陽¶
　公乃曰樂易所以容衆有儀所以為人法王氏曰君¶
　子之長育人材也有道其可以接耳目者禮樂而已¶
　禮履此者也履此故動容周旋中禮樂樂此者也樂¶
<pb:KR1c0012_WYG_021-12b>¶
　此故不知手之舞之足之蹈之也舞之蹈之所謂樂¶
　也動容周旋中禮所謂有儀也故曰旣見君子樂且¶
　有儀此葢曲說不足取也中沚沚之中也中陵陵之¶
　中也中沚中陵亦如中阿也錫我百朋古者以貝為¶
　貸五貝為朋言受禄之多也韓文公曰百朋多之辭¶
　也言君子旣長育人材又當爵命以錫之厚禄以寵¶
　貴之云爾王氏則以此章為材之成就其說曰材成¶
　然後官其材禄其功乃所以長育之也此説固無害¶
<pb:KR1c0012_WYG_021-13a>¶
　而繼之阿大陵也始曰中阿矣今曰中陵者長育人¶
　材之道以樂且有儀為大錫我百朋為小以樂且有¶
　儀為先以錫我百朋為後則鑿矣黃魯直大雅記云¶
　竊以為不特讀子美之詩如此王氏之於詩以為陵¶
　有小大前後之序則古人之詩無乃委地乎此不可¶
　不戒也汎汎楊舟載沈載浮韓文公曰君子之於人¶
　材無所不取若舟之於物浮沈皆載之云爾葢君子¶
　之於人材其材不可以不取小材則小用之大材則¶
<pb:KR1c0012_WYG_021-13b>¶
　大用之或長於此而短於彼或優於彼而劣於此君¶
　子莫不因其材而用之旣言君子如此則我心休而¶
　美之也賈山曰地之美者善養禾君之仁者善養士¶
　地之美者雖有惡種不能生也地之惡者雖有美種¶
　亦不能生也至於江臯湖濱之地雖有惡種無不猥¶
　大君子有長育人材之道則貪者可使變而為亷詐¶
　者可使變而為直中也養不中材也養不材則天下¶
　無有不中不材者矣周之世雖曰得人之盛原其效¶
<pb:KR1c0012_WYG_021-14a>¶
　皆由長養之所致也孟子曰待文王而後興者凡民¶
　也若夫豪傑之士雖不待於敎育而亦能成也以此¶
　觀之周之時所以藹藹王多吉士藹藹王多吉人要¶
　其成莫不皆豪傑之士原其本也必有所自也揚子¶
　雲曰周之士也貴秦之士也賤周之士也肆秦之士¶
　也拘夫天之生材豈為周而増之豈為秦而損之惟¶
　上之人敎育之如何耳¶
　黄曰菁莪詩葢天子行禮於學校而宴飲之時則學¶
<pb:KR1c0012_WYG_021-14b>¶
　者歌此詩焉成王樂與賢以持前日之功又樂得賢¶
　以為今日之用又樂育材以為後日之用成王好賢¶
　之心無有窮已故其尊賢待士之誠亦無有窮己惟¶
　成王樂長育人材故天下亦樂與成王此如蕭韶奏¶
　而鳳皇儀干羽舞而有苗格心之所感不能自已者¶
　文王之辟雍人樂之僖公之泮水人亦樂之故菁莪¶
　詩皆喜樂之辭成王之於人材其未成者養之其旣¶
　成者禄之小以成小大以成大而人材無有所遺有¶
<pb:KR1c0012_WYG_021-15a>¶
　君如此則人情之喜樂如何邪韓文公舉是詩最為¶
　詳備學者當自考之¶
六月宣王北伐也鹿鳴廢則和樂缺矣四牡廢則君臣¶
缺矣皇皇者華廢則忠信缺矣常棣廢則兄弔缺矣伐¶
木廢則朋友缺矣天保廢則福禄缺矣采薇廢則征伐¶
缺矣出車廢則功力缺矣杕杜廢則師衆缺矣魚麗廢¶
則法度缺矣南陔廢則孝友缺矣白華廢則亷恥缺矣¶
華黍廢則蓄積缺矣由庚廢則隂陽失其道理矣南有¶
<pb:KR1c0012_WYG_021-15b>¶
嘉魚廢則賢者不安下不得其所矣崇丘廢則萬物不¶
遂矣南山有臺廢則為國之基墜矣由儀廢則萬物失¶
其道理矣蓼蕭廢則恩澤乖矣湛露廢則萬國離矣彤¶
弓廢則諸夏衰矣菁菁者莪廢則無禮儀矣小邪盡廢¶
則四夷交侵中國微矣¶
六月棲棲戎車旣飭四牡騤騤載是常服玁狁孔熾我¶
是用急王于出征以匡王國比物四驪閑之維則維此¶
六月旣成我服我服旣成于三十里王于出征以佐天¶
<pb:KR1c0012_WYG_021-16a>¶
子四牡脩廣其大有顒(玉容/反)薄伐玁狁以奏膚公有嚴¶
有翼共武之服共武之服以定王國玁狁匪茹整居焦¶
穫侵鎬(胡老/反)及方至于涇陽織文鳥章白旆央央元戎¶
十乗以先啓行戎車旣安如輊(竹二/反)如軒四牡旣佶(其/一)¶
(反/)旣佶且閑薄伐玁狁至于大原文武吉甫萬邦為憲¶
吉甫燕喜旣多受祉来歸自鎬我行永乆飲(於鴆/反)御諸¶
友炰(白交/反)鼈(卑列/反)膾鯉侯誰在矣張仲孝友¶
　李曰六月之序緫言廢興之由文武成康自鹿鳴之¶
<pb:KR1c0012_WYG_021-16b>¶
　興至於菁菁者莪之詩此周之所以興也至於厲王¶
　之世斯道埽地小雅盡廢此周之所以衰也所貴乎¶
　中興之主者以其能興衰補弊以振祖宗之業也鹿¶
　鳴之詩雖廢苟能敦和樂之誠則鹿鳴其有不興乎¶
　皇皇者華之詩雖廢苟能行忠信之風則皇皇者華¶
　其有不興乎常棣之詩雖廢苟能充兄弟之愛則常¶
　棣其有不興乎自伐木以至於菁菁者莪莫不皆然¶
　也中庸曰文武之政布在方策其人存則其政舉其¶
<pb:KR1c0012_WYG_021-17a>¶
　人亡則其政熄以厲王之世非其人則文武之政安¶
　得而不息宣王以中興之主承厲王之業而有撥亂¶
　之志其人存矣文武之政安得而不興乎故六月之¶
　詩因四夷交侵之故而備言也唐孔氏曰由庚以下¶
　不言缺者敘者因文起義明與上詩别言見缺者為¶
　剛君父之義不言缺者為柔臣子之義以文武之道¶
　同故俱言缺周公成王則臣子也故變文焉此皆求¶
　馬於牝牡驪黃之間不足以論詩也由庚之詩本在¶
<pb:KR1c0012_WYG_021-17b>¶
　於南山有臺之下今乃列於南有嘉魚南山有臺之¶
　間而不依於序者何也唐孔氏曰據六月之序由庚¶
　本第在華黍之下其義不備論如此而於崇丘同處¶
　者以其是成王之時故下從其類夫詩之見存者其¶
　先後不可必其次第如常棣乃周公之詩而列於伐¶
　木之前已不可得而知況其亡者又安可得而知之¶
　乎姑闕之可也王氏又從而為之說曰序詩者進由¶
　庚於南有嘉魚之前而退南山有臺於崇丘之後何¶
<pb:KR1c0012_WYG_021-18a>¶
　也葢其說以為隂陽失其道理則是人君不能用道¶
　人君不能用道則賢者亦必不安下亦必不得其所¶
　矣萬物不遂則是人君不能成物人君不能成物則¶
　必無賢者以立邦家之基矣此葢附會其說以合此¶
　序不足取也設若倒其辭曰賢者不安則隂陽失其¶
　道理為國之基墜則萬物不遂亦何有不可以此知¶
　其說葢出於附㑹不足取也六月之詩毛氏則為宣¶
　王自征王氏則以為宣王親伐玁狁出鎬京而還使¶
<pb:KR1c0012_WYG_021-18b>¶
　吉甫追伐迫逐乃至于大原鄭氏則以為獨遣吉甫¶
　王不自行此說當從毛氏之說以為自征者葢以下¶
　文載是常服為王載太常然常服只是有常之服不¶
　必作王之太常也棲棲毛氏曰簡閱貌王氏曰棲棲¶
　然而不静蘇氏曰棲棲不安也蘇氏之言為有據此¶
　正與論語丘何為是栖栖者同孔氏棲棲猶皇皇也¶
　則知棲棲葢言其不安也六月盛暑豈是出征之時¶
　今也乃至於興師者以玁狁之難不安故飭其戎車¶
<pb:KR1c0012_WYG_021-19a>¶
　也四牡騤騤然言四牡之盛壮也常服鄭氏曰韋弁¶
　服周官曰凡兵事韋弁服葢軍事之常服也熾盛也¶
　玁狁之盛我是用急以討之于鄭氏以為于曰也毛¶
　氏以經凡言于皆以為徃當從鄭氏之說按左氏欒¶
　武子曰楚自克庸以來其君無日不討國人而訓之¶
　于民生之不易禍至之無日戒懼之不可以怠其君¶
　無日不討軍實而申儆之于勝之不可保紂之百克¶
　而卒無後杜元凱以于為曰正與此同此章葢言宣¶
<pb:KR1c0012_WYG_021-19b>¶
　王命吉甫於六月之時出伐玁狁故我是以出師其¶
　所出師者豈得已哉以王命之葢将以正王國故爾¶
　比物四驪周禮曰凡大事祭祀朝覲㑹同毛馬而頒¶
　之注云毛馬齊其色物馬齊其力今乃比物者同力¶
　之馬也比此同力之馬不厭其同色也比物四驪言¶
　四驪之馬比同其力也閑之維則言其閑習之有法¶
　度也馬旣閑矣而我服又成可以出征矣故曰于三¶
　十里也古者師行三十里故爾王于出征以佐天子¶
<pb:KR1c0012_WYG_021-20a>¶
　言天子命之出伐葢欲其佐助天子事也四牡修廣¶
　修長也廣大也顒毛氏曰大貌說文亦曰大貌則顒¶
　為大貌可知惟其四牡如此故可以伐玁狁而奏膚¶
　公也膚大也公功也有嚴有翼共武之服此又言将¶
　帥之德如此兵事以嚴終固在於嚴也翼敬也旣嚴¶
　而又翼敬其慎重如此夫兵凶器也戰危事也子之¶
　所慎齊戰疾臨戎之事尤貴於慎重李廣之簡易不¶
　如程不識之嚴故以嚴為貴有嚴有翼共武之服言¶
<pb:KR1c0012_WYG_021-20b>¶
　有嚴有翼可以成武事矣武事成則王國安得不定¶
　乎茹度也言玁狁不自量度而整居焦穫焦穫地名¶
　今在永興軍爾雅曰周有焦穫郭璞曰今扶風池陽¶
　縣瓠中也鎬方皆是北方之地名鎬非鎬京也涇陽¶
　乃涇水之北織文鳥章鄭氏織徽織也鳥章畫鳥隼¶
　之文章於其上白旆繼旐者也央央鮮明貌元大也¶
　大車十乗先啓其行以衝突乎其前也此章葢言玁¶
　狁不自量度輒敢猖獗焦穫之地安然而居之以侵¶
<pb:KR1c0012_WYG_021-21a>¶
　伐於中國也其猖獗如此則不可以不征之織文鳥¶
　章白旆央央言其旗章之盛元戎十乗以先啓行言¶
　其車馬之壯惟其車旗旣盛而壯故可以征之也戎¶
　車旣安如輊如軒此章又言車馬之盛也戎車旣安¶
　矣從後視之則如輊從前視之則如軒言其調也佶¶
　壯也言四牡天而又閑習也惟其如此故可以伐玁¶
　狁至于大原驅逐之出境而已聖人之於夷狄一視¶
　而同仁豈有内外之别哉惟先王之法内中國而外¶
<pb:KR1c0012_WYG_021-21b>¶
　夷狄然夷狄之民皆吾赤子也豈可若秦皇漢武窮¶
　兵黷武深入不毛之地開疆拓境以快一時之忿哉¶
　此非先王之仁心也先王之於夷狄豈有意而征之¶
　其所不得已而征之者葢以吾民迫於禍患不得不¶
　征之也惟其如此故於是稱美其将帥之徳文武吉¶
　甫萬邦為憲此葢稱美之辭也吉甫之為将文武兼¶
　備則可以為萬邦之法必不至於窮兵黷武也吉甫¶
　燕喜此又言吉甫之歸宣王與之燕而喜又多受其¶
<pb:KR1c0012_WYG_021-22a>¶
　賞賜也其所以與之燕者以吉甫之為将自鎬而歸¶
　其行役之時日月甚乆也然其燕也非特吉甫與焉¶
　又有及於諸友也炰鼈膾鯉言其珍饌之多也侯誰¶
　在矣言誰與於飲燕之列乃張仲之孝友如此則吉¶
　甫之所以與友者無非賢者也觀吉甫之文武張仲¶
　之孝友則周家得人之盛可知矣善於父母曰孝善¶
　於兄弟曰友司馬法曰冬夏不興師禮記月令曰季¶
　夏不可以起兵動衆今宣王乃以六月之時而出師¶
<pb:KR1c0012_WYG_021-22b>¶
　者夫盛暑流金爍石之時無乃毒民乎葢六月而出¶
　師非宣王之本心以玁狁之侵伐不得不然如此吾¶
　民困於夷狄之患不能自存而為人上者安坐而不¶
　救以為冬夏不出師則逺境之民實受其害矣豈人¶
　君愛民之心哉故必從權而興師也至於後漢竇憲¶
　以六月之詩而伐北狄唐太宗以四月出師至九月¶
　而還此豈夷狄之罪葢出於一時之忿驅民於行陣¶
　之間委之於鋒鏑之下其不仁如何哉以是知六月¶
<pb:KR1c0012_WYG_021-23a>¶
　而出師有宣王之心則可無宣王之心則虐矣¶
　黄曰嘗觀文武所經營之治與成王周公所以守文¶
　武之業者具載於小雅此如中庸之九經自修身親¶
　親尊賢至於柔逺人懷諸侯終始不可缺一一詩廢¶
　則一事廢事事廢則周道衰而為厲王之時此夷狄¶
　之所以侵而中國之所以微也夫文武之政布在方¶
　策其人存則其政舉其人亡則其政息厲王之時小¶
　雅之詩非不存也惟舉是政者無其人耳宣王起而¶
<pb:KR1c0012_WYG_021-23b>¶
　復振之明文武之功業而周道粲然復興六月之詩¶
　因宣王北伐之事而備言四夷交侵以明其得失之¶
　跡也司馬法冬夏不興師月令曰季夏不可以興師¶
　動衆今宣王以六月而北伐以爍石流金之時而驅¶
　民於凶器危事之地宜斯民之怨嗟而不樂為之用¶
　也今觀此詩而當時之民皆以為當然者予甞論之¶
　東山之役以三年之乆而人不怨北伐之詩以六月¶
　之時而人樂為用葢致東山之役者非周公之本心¶
<pb:KR1c0012_WYG_021-24a>¶
　也迫於三監之亂而不得己耳速北伐之師者非宣¶
　王之本心也迫於玁狁之侵而不得己耳民人知其¶
　上之出於不得己雖三年而人不以為乆六月而人¶
　不以為暴葢人以為其所以勞我者乃所以安我也¶
　噫宣王以厲王大亂之餘而支玁狁之患意其必倉¶
　卒不暇為計而今也四驪之馬則閑之維則四牡之¶
　馬則旣佶且閑共武服者有其敬先啓行者有其車¶
　葢其車馬之修器械之備非一日矣然宣王亦豈恃¶
<pb:KR1c0012_WYG_021-24b>¶
　其車馬器械之盛而示威於夷狄哉于出征于三十¶
　里未嘗有速進之心也薄伐玁狁至于大原未嘗為¶
　深入之計也非宣王之君吉甫之将能若是乎詩人¶
　於末章言吉甫之賢而及於張仲之孝友以見吉甫¶
　之所與為友者如此則吉甫之為人可知此形容之¶
　至也¶
采芑(音/起)宣王南征也¶
薄言采芑于彼新田于此菑(側其/反)畝方叔涖(音/利)止其車¶
<pb:KR1c0012_WYG_021-25a>¶
三千師干之試方叔率止乗其四騏四騏翼翼路車有¶
奭(許力/反)簟茀(音/弗)魚服鉤膺鞗(音/條)革薄言采芑于彼新田¶
于此中鄉方叔涖止其車三千旂旐央央方叔率止約¶
軝(祈支/反)錯衡八鸞瑲瑲服其命服朱芾斯皇有瑲葱珩¶
(音/行)鴥(惟必/反)彼飛隼其飛戾天亦集爰止方叔涖止其車¶
三千師干之試方叔率止鉦(音/征)人伐鼓陳師鞠旅顯允¶
方叔伐皷淵淵振旅闐闐(徒顛/反)蠢爾蠻荆大邦為讎方¶
叔元老克壯其猶方叔率止執訊獲醜戎車嘽嘽(吐丹/反)¶
<pb:KR1c0012_WYG_021-25b>¶
嘽嘽焞焞如霆如雷顯允方叔征伐玁狁蠻荆来威¶
　李曰宣王之時北有玁狁之患故北伐矣南有蠻荆¶
　之患故南征矣於北言伐於南言征者唐孔氏曰便¶
　辭耳此說是也按孟子曰征者上伐下也敵國不相¶
　征也以征為上伐下則征伐之義有不必辨焉芑之¶
　名有二榖也菜也豐水有芑孔氏則以為菜惟穈惟¶
　芑孔以為榖王氏於薄言采芑亦謂之榖按陸璣疏¶
　曰芑菜似苦菜也莖青白色摘其葉白汁出脃可生¶
<pb:KR1c0012_WYG_021-26a>¶
　食亦可以蒸為茹則是菜名也爾雅曰芑白苗郭璞¶
　曰今白粱粟好榖也則是榖名也王氏皆以為榖不¶
　知何也徐安道亦從其說而曰毛氏以薄言采芑為¶
　菜豐水有芑為草惟穈惟芑為榖要之三物皆榖爾¶
　葢以惟穈惟芑故可為榖也薄言采芑豐水有芑不¶
　知果為榖果為菜乎詳觀此詩曰薄言采芑于彼新¶
　田則田中所生宜生榖也然未有采之者旣謂之采¶
　則不冝謂之榖不如闕之以俟博物君子新田菑畝¶
<pb:KR1c0012_WYG_021-26b>¶
　爾雅曰一嵗曰菑二嵗曰新田三嵗曰畬孫炎註曰¶
　菑始災殺其草木也新田新成柔田也畬和也田舒¶
　緩也而鄭氏坊記注則又曰二嵗曰畬三嵗曰新田¶
　且當以爾雅為證孔氏曰鄭氏謂熾菑南畝為耕田¶
　是柔田之耕亦為菑也于此菑畝又在于彼新田之¶
　下未必一嵗之田也竊謂不然葢鄭氏好改字以俶¶
　載為熾菑故其說如此不可以取信也且如後世江¶
　南人多畬(音/奢)田用此畬田之字其音不同劉禹錫詩¶
<pb:KR1c0012_WYG_021-27a>¶
　曰何處好菑田團團漫山腹白樂天詩曰畬田有粟¶
　何不啄江南人其法縱火拚蘆灰經雨下種歴三嵗¶
　泉脈竭不可復種藝徃徃與周之時畬畝又别也觀¶
　此二句其說頗為難曉毛鄭皆謂宣王能新美天下¶
　之士然後用之王氏亦以養成人才為說歐陽以毛¶
　鄭之意為迂踈而自謂宣王命方叔為將以伐蠻荆¶
　取之之易如采芑爾&KR0622;苦菜也人所常食易得之物¶
　于新田亦得之于菑畝亦得之如宣王征伐四夷所¶
<pb:KR1c0012_WYG_021-27b>¶
　徃必獲也此說雖近於南征之意然其意與下文不¶
　相應惟蘇氏曰將采芑者於何取之其必在於新田¶
　菑畝而後得之方其治田也則勞及其采芑也則逸¶
　故宣王之南征亦使方叔治其軍而後用之此說為¶
　近葢宣王之命方叔為將而有師旅車馬故以此取¶
　喻言新田菑畝之中有此菜亦如宣王之時有此車¶
　馬之盛也涖臨也方叔臨而視之則具有三千之乗¶
　天子六軍六軍只有千乗今乃有三千鄭氏曰宣王¶
<pb:KR1c0012_WYG_021-28a>¶
　乗亂羨卒盡起此說不然故王氏曰其車三千葢會¶
　諸侯之師非特鄉遂之兵而已先儒以為羨卒盡起¶
　非也葢宣王承厲王之後能會合諸侯之師而其車¶
　有三千乗使其微弱如厲王之世安得復會諸侯之¶
　師如是盛乎桓王之時伐鄭王為中軍虢公林父將¶
　右軍蔡人衛人屬焉周公黒肩將左軍陳人屬焉其¶
　合諸侯之師但能備三軍之數況欲得三千之車乎¶
　故毛氏曰言周室之强車服之美也言其强美斯劣¶
<pb:KR1c0012_WYG_021-28b>¶
　矣孔氏則因其說而曰必言其强美者斯劣弱矣老¶
　子曰國家昬亂有忠臣六親不和有孝慈明名生於¶
　不足詩人所以盛矜宣王强美者斯為宣王承亂劣¶
　弱美而言之也此說為善葢以厲王之時不能合諸¶
　侯之師故顯言宣王師徒之盛所以明前世之不然¶
　也師衆也干毛氏以為扞試用也言其士卒皆有佐¶
　帥扞敵之用不如程氏以為師干猶今云甲兵試肄¶
　習也方叔率止言方叔率此戎車士卒而行也其率¶
<pb:KR1c0012_WYG_021-29a>¶
　而行則乗此四騏之馬四騏之馬又皆翼翼然而壯¶
　此葢言其馬盛也路車有奭此又言其車之盛也言¶
　其所乗之路車而有奭奭赤貌又有方文之簟以為¶
　車之蔽飾茀蔽也車之所載又有魚皮以為矢服矢¶
　服即采薇所謂象弭魚服是也鉤纓盤纓也在膺則¶
　有鞶纓之飾又有鞗皮以為轡首之革而垂之言鉤¶
　膺則知所謂路車葢金路也故唐孔氏曰巾車金路¶
　同姓以封也今方叔乗之者或方叔為同姓也中鄉¶
<pb:KR1c0012_WYG_021-29b>¶
　鄭氏曰美地名交龍為旂龜蛇為旐旂旐央央此言¶
　旂物之盛也軝長轂之軝也考工記曰兵車乗車其¶
　轂長於田車也是為長轂約者以皮纏之而上加以¶
　朱漆也輪人曰容轂必直陳篆必正篆轂約也衡馬¶
　飾也錯衡者雜其文采於車之上也約軝錯衡而其¶
　車之行則又有八鸞之瑲瑲然而鳴孔氏曰錯衡不¶
　知何所用也然按荀子曰前有錯衡以養目和鸞之¶
　聲以養耳則知錯衡八鸞者皆以為耳目之歡也服¶
<pb:KR1c0012_WYG_021-30a>¶
　其命服服其所受於王命之服也皇猶煌煌也如所¶
　謂皇皇者華葢言其鮮明也斯干之詩曰朱芾斯皇¶
　而繼之曰室家君王天子朱芾此言朱芾者葢諸侯¶
　之服也故毛氏曰天子純朱諸侯黃朱有瑲葱珩言¶
　其所佩又有瑲瑲之聲乃蒼玉之珩也鴥彼飛隼急¶
　疾之鳥也陸氏曰隼鷂屬一名雀鷹葢迅疾之鳥戾¶
　至也鴥彼飛隼鄭氏以為飛乃至天喻士卒勁勇能¶
　深攻入敵也亦集於其所止喻士卒須命乃行也王¶
<pb:KR1c0012_WYG_021-30b>¶
　氏以為鴥彼飛隼其飛戾天者言士卒之猛疾奮厲¶
　如此亦集爰止者言士卒之服聽號令如此程氏則¶
　以為言将之才士之衆且勇進退得冝趨舍有節隼¶
　之疾急亦集於所止以興兵雖强盛用之有節而不¶
　過也蘇氏則以為隼之飛而至天甚迅疾矣然必集¶
　於所當止而後可用言士雖勇而不敎則不知戰之¶
　節亦不可用也此說未敢以為然葢詩人但言士卒¶
　之猛如隼之飛而戾天今皆集於此士卒皆有奮厲¶
<pb:KR1c0012_WYG_021-31a>¶
　之力今亦皆集於此而将用之也鉦說文曰鐃也鉦¶
　人伐皷者鄭曰鉦也皷也各有人焉言鉦人伐皷互¶
　言之爾此說是也陳師者陳列其衆也鞠誓也言誓¶
　衆也王氏曰陳欲廣故言師誓欲徧故言旅其意以¶
　師旅分衆寡且如陳師鞠旅可以分衆寡則班師振¶
　旅亦可以分衆寡乎此但便於辭耳顯允方叔旣明¶
　且信之方叔而其伐皷則淵淵闐闐然淵淵伐皷聲¶
　也闐闐說文作從門從真葢言其将戰則伐皷以作¶
<pb:KR1c0012_WYG_021-31b>¶
　士氣及其振旅也則闐闐然而氣盛猶有餘勇也蠢¶
　動也言蠻荆蠢動而無知以小邦與大邦為讎元大¶
　也毛氏曰五官之長出於諸侯日天子之老亦不必¶
　如此說但是方叔為一時之大老如趙充國曰無如¶
　老臣是也夫将兵而年少摧鋒可也安知大事乎如¶
　所謂口尚乳臭則安能禦敵哉故必元老而後可以¶
　壯其謀猷也惟能壯其謀猷故其南征也必執其可¶
　問者獲其有罪者而其所乗之戎車嘽嘽焞焞然而¶
<pb:KR1c0012_WYG_021-32a>¶
　衆盛其聲之𤼵如霆如雷此皆言有可畏之威如此¶
　顯允方叔顯明允信也此末三句言方叔之為人其¶
　威聲振動於蠻貊向者嘗伐玁狁而玁狁旣服矣今¶
　伐蠻荆而蠻荆安得不畏乎以此見方叔之元老威¶
　名素著於夷狄故夷狄之人皆聞風而服也如郭子¶
　儀之於囘紇薛仁貴之於突厥聞二公之名固己先¶
　破其膽矣安得不服哉¶
　黃曰予嘗讀采芑詩知天下不患無兵而患無将宣¶
<pb:KR1c0012_WYG_021-32b>¶
　王當厲王之後兵威之不素振士卒之不素練車馬¶
　之不素習若無可以支敵者今也宣王一興而謀臣¶
　勇士毛奮鱗集㑹諸侯之師而其車三千有不可勝¶
　用者若此如采芑者或取於新田或取於菑畝或取¶
　於中鄉雖其所不足之地而皆可獲焉新田者方成¶
　新柔之田也菑畝者始殺其草木之地也中鄉者至¶
　狹之地也而皆可以采芑特患耕之者無其人耳宣¶
　王雖繼亂亡之後而士卒之衆車馬之備者如此以¶
<pb:KR1c0012_WYG_021-33a>¶
　方叔為之将也故此詩言方叔涖止又言方叔率止¶
　言顯允方叔又言方叔元老宣王得一吉甫而玁狁¶
　自服得一召虎而淮夷自平得一方叔而蠻荆自畏¶
　予請以是為擇将之說¶
車攻宣王復古也宣王能内修政事外攘夷狄復文武¶
之竟上修車馬備器械(户戒/反)復㑹諸侯於東都因田獵¶
而選車徒焉¶
我車旣攻我馬旣同四牡龐龐(鹿同/反)駕言徂東田車旣¶
<pb:KR1c0012_WYG_021-33b>¶
好四牡孔阜東有甫草駕言行狩之子於苗選徒嚻嚻¶
(五刀/反)建旐設旄搏獸于敖駕彼四牡四牡奕奕赤芾金¶
舄(音/昔)會同有繹(音/亦)決拾旣佽(音/次)弓矢旣調射夫旣同助¶
我舉柴(子智/反)四黃旣駕兩驂不猗(於寄/反)不失其馳舍矢¶
如破蕭蕭馬鳴悠悠旆旌徒御不驚大庖不盈之子于¶
征有聞無聲允矣君子展也大成¶
　李曰復古者復其祖宗之舊也即下文所謂復文武¶
　之竟土復會諸侯於東都是也宣王内修於政事然¶
<pb:KR1c0012_WYG_021-34a>¶
　後外攘於夷狄也柔逺能邇惇徳允元而難任人蠻¶
　夷率服此舜所以服四夷之策也儆戒無虞罔失法¶
　度罔遊于逸罔淫于樂至於無怠無荒四夷來王此¶
　益之所以服四夷之䇿也向使不能内修其政事而¶
　欲外攘於夷狄未有不為禍者也如秦皇漢武非不¶
　服夷狄也然弊内以事外四夷雖困而吾民已不聊¶
　生矣此攘夷狄之策必先於内修政事也此序言内¶
　修政事外攘夷狄是按上篇而言亦猶魚麗之序先¶
<pb:KR1c0012_WYG_021-34b>¶
　承上篇而言文武天保以上治内采薇以下治外然¶
　後方說本詩之義此序言宣王能内修政事外攘夷¶
　狄葢按上篇南征北伐然後方說本詩之義也旣能¶
　攘夷狄則境土自復也方其四夷交侵而中國微此¶
　境土所以日促也夷狄旣已逺遁不近於中國此境¶
　土所以復也武王旣得天下其境土之廣可知矣而¶
　乃兼言文王者葢文王三分天下有其二周之境土¶
　浸以充斥自文王始也旣能復文武之境土猶能不¶
<pb:KR1c0012_WYG_021-35a>¶
　忘武備以修車馬以備器械為念葢除戎器以戒不¶
　虞古之道也不然則如蕭俛消兵其禍豈小哉當時¶
　境土纔復而河北未㡬復為賊陷以無武備故也復¶
　㑹諸侯於東都當文武成康之盛葢常㑹諸侯於此¶
　其後微弱不能率諸侯以會東都之地至宣王中興¶
　遂能舉此廢典也東都王城也旣會諸侯遂因而田¶
　獵以選車徒焉左氏曰夏啓有鈞臺之享商湯有景¶
　亳之命周武有孟津之誓成有&KR0302;陽之蒐康有酆宫¶
<pb:KR1c0012_WYG_021-35b>¶
　之朝穆有塗山之會此皆合諸侯之事也則知成王¶
　之蒐與諸侯共之亦猶宣王之會諸侯而與之田獵¶
　也我車旣攻我馬旣同攻堅也同齊也宗廟齊毫尚¶
　純也戎事齊力尚强也田獵齊足尚疾也此言同葢¶
　謂齊力也龐龐毛氏曰充實也車旣攻矣馬旣齊足¶
　矣四牡又充實矣此所以駕而徃東都也王氏曰我¶
　車旣攻我馬旣同四牡龐龐三者非修政事不能致¶
　也致此三者然後能攘夷狄復文武之境土㑹諸侯¶
<pb:KR1c0012_WYG_021-36a>¶
　於東都按詩序所謂外攘夷狄葢指上文而言其曰¶
　復文武之境土而後繼之以修車馬備器械葢謂不¶
　忘武備也非謂修車馬備器械以攘夷狄也孔阜程¶
　氏曰肥壮也甫草毛鄭之說不同毛氏曰甫大也田¶
　者大芟草以為防鄭氏曰甫草甫田之草也鄭有甫¶
　田按左氏曰鄭之有原圃猶秦之有具囿則圃者鄭¶
　圃之名故爾雅曰鄭有圃田今鄭氏以圃為甫田固¶
　非其字又以甫草為甫田之草其說為迂當從毛氏¶
<pb:KR1c0012_WYG_021-36b>¶
　說榖梁亦曰因蒐狩以習武事禮之大者也芟草以¶
　為防或舍其中褐纏旃以為門裘纏質以為槸此皆¶
　言田之制如此故此言東都之地有廣大之草就而¶
　田獵故於是駕而徃狩也之子于苗四時之獵春曰¶
　蒐夏曰苗秋曰獮冬曰狩今此詩旣言行狩此又言¶
　于苗者孔氏曰此時宣王為夏田也上云駕言行狩¶
　狩是獵之緫名但冬獵大於三時故狩為冬獵名爾¶
　非宣王𤼵意向東都歴冬夏也此說是也之子程氏¶
<pb:KR1c0012_WYG_021-37a>¶
　曰猶云吾二三子指所任事者也選謂簡車徒也言¶
　其軍常静惟選車徒之時則其聲嚻然以見其非選¶
　車徒之時則常肅静也敖地名左傳所謂師覆于敖¶
　前是也旣選徒矣於是建旐於車又設旄於旐之首¶
　遂徃搏獸於敖之下也駕彼四牡此章則言諸侯之¶
　來會也駕而来其四牡之馬又奕奕然而閑習赤芾¶
　金舄之服而與於朝會之列皆以爵之尊卑而陳列¶
　於其位次故以有繹言之繹陳也金舄黃赤色也決¶
<pb:KR1c0012_WYG_021-37b>¶
　拾旣佽此又言其射事之備也呉語曰一人善射百¶
　夫決拾決鉤弦也拾遂也決著於右手大指所以鉤¶
　弦開體逐著於左臂所以遂弦佽說文曰便利也言¶
　當與手指相次比而後射得便利也弓矢旣調鄭氏¶
　曰調謂弓强弱與矢輕重相得也射夫旣同蘇氏曰¶
　言無不善射故謂之同柴說文曰積也言獲禽之多¶
　而積於此也程氏曰衆射夫助舉見其多也四黃旣¶
　駕兩驂不猗此言御者之艮駕四黃而兩驂不相依¶
<pb:KR1c0012_WYG_021-38a>¶
　倚也不失其馳舍矢如破言御者之良不失其驅馳¶
　之法故射者𤼵矢必中如椎破物也榖梁曰御者不¶
　失其馳然後射者能中正謂此也蘇氏曰不善射者¶
　為之詭過則獲不然則不能使御者不失其馳而其¶
　射者乃能舍矢如破然後為善射也此說為盡然其¶
　說亦本於孟子也蕭蕭馬鳴悠悠旆旌此言但聞馬¶
　鳴之蕭蕭旆旌之悠悠矣葢軍之肅静而不喧譁也¶
　夫軍士惡嚻楚師在陳而嚻合而加嚻識者知其必¶
<pb:KR1c0012_WYG_021-38b>¶
　敗今其静如此則其軍之整肅可知歐陽公詩有曰¶
　萬馬不嘶聽號令諸藩無事樂耕耘蘇東坡詩曰令¶
　嚴鐘皷三更月野宿貔貅萬竈煙皆是倣此二句而¶
　作也驚猶儆戒也徒御不驚言其徒御不儆戒乎大¶
　庖不盈言其大庖不充盈乎大庖即禮記所謂充君¶
　之庖也有聞無聲毛氏曰有善聞而無喧譁之聲王¶
　氏之意亦與此同不如程氏謂師之行不聞其聲當¶
　從此說言其軍之静也允矣君子允與顯允方叔之¶
<pb:KR1c0012_WYG_021-39a>¶
　允同言君子之明信故能如此展也大成展誠也言¶
　誠哉功業之大成也車攻之詩八章其形容宣王之¶
　美可謂備矣旣見其車馬之修又見其器械之備與¶
　夫諸侯之服射御之艮此詩人之善形容也如司馬¶
　相如上林之賦葢傚此詩而作然其言倍於車攻之¶
　詩其長數十倍其所述人君之德比車攻為何如哉¶
　揚子雲曰詩人之賦麗以則辭人之賦麗以淫以車¶
　攻詩與上林賦觀之則詩人辭人之别煥然矣¶
<pb:KR1c0012_WYG_021-39b>¶
　黃曰予嘗因車攻之詩而為之説曰武帝窮兵於四¶
　夷旣服之時蕭俛段文昌銷兵於兩河甫定之初其¶
　失均也武帝弊内以事外不治中國而治夷狄夷狄¶
　雖困而吾民亦與之俱弊此不知内修政事外攘夷¶
　狄之說也蕭俛之徒知幸安而不知逺慮故境土之¶
　復未幾而河北已為賊有此不知修車馬備器械因¶
　田獵而選車徒之說也宣王之於夷狄彼未服而不¶
　忘其在我之自治彼旣服而亦不忘其所以在我之¶
<pb:KR1c0012_WYG_021-40a>¶
　自備修政事以攘夷狄除兵器以戒不虞何宣王之¶
　能自治也方是時文武之功業已明於天下文武之¶
　境土已入於版圖若可以自逸矣田獵一事宣王必¶
　因之選車徒焉則宣王之田獵豈若好田獵畢弋而¶
　不修民事者哉嗚呼厲王之時諸侯不朝宣王復興¶
　諸侯畢會其中興之功何盛歟韓文公作石鼓之歌¶
　曰周綱陵夷四海沸宣王憤起揮天戈大開明堂受¶
　朝會諸侯劍佩鳴相磨蒐于&KR0302;陽騁雄俊萬里禽獸¶
<pb:KR1c0012_WYG_021-40b>¶
　皆遮羅鐫功勒成告萬世鑿石作皷墮嵯峨韓公之¶
　歌予請以此證之然以石皷之作為宣王之時則未¶
　必可信也¶
　¶
　¶
　¶
　¶
　毛詩集解卷二十一¶

