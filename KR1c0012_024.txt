# -*- mode: mandoku-view; -*-
#+TITLE: 毛詩李黃集解
#+DATE: 2015-08-24 22:04:33.689220
#+PROPERTY: ID KR1c0012
#+PROPERTY: BASEEDITION WYG    
#+PROPERTY: JUAN 卷二十四
<pb:KR1c0012_WYG_024-1a>¶
欽定四庫全書¶
　毛詩集解卷二十四　　宋　李樗黄櫄　撰¶
十月之交大夫刺幽王也¶
十月之交朔日辛卯日有食之亦孔之醜彼月而微此¶
日而微今此下民亦孔之哀日月告凶不用其行四國¶
無政不用其良彼月而食則維其常此日而食于何不¶
臧&KR0974;&KR0974;(於輒/反)震電不寧不令百川沸騰山冢崒崩髙岸¶
為谷深谷為陵哀今之人胡憯莫懲皇父卿士畨維司¶
<pb:KR1c0012_WYG_024-1b>¶
徒家伯維宰仲允膳夫棸子内史蹶維趣馬楀(音/矩)維師¶
氏豔(於贍/反)妻煽方處抑此皇父豈曰不時胡為我作不¶
即我謀徹我牆屋田卒汙萊曰予不狀禮則然矣皇父¶
孔聖作都于向擇三有事亶侯多藏不憖(魚郡/反)遺一老¶
俾守我王擇有車馬以居徂向黽勉從事不敢告勞無¶
罪無辜讒口嚻嚻下民之孽匪降自天噂(子損/反)㳫背憎¶
職競由人悠悠我里亦孔之痗(莫背/反)四方有羨(於箭/反)我¶
獨居憂民莫不逸我獨不敢休天命不徹我不敢傚我¶
<pb:KR1c0012_WYG_024-2a>¶
友自逸¶
　李曰鄭氏以十月之交雨無正小旻小宛皆為刺厲¶
　王之詩不當為刺幽王之詩其意以謂毛氏作詁訓¶
　傳時移其篇第改厲為幽蓋以此篇之中疾豔妻煽¶
　方處又幽王之時司徒乃鄭桓公友非此篇之所云¶
　畨維司徒也但以此篇不當言畨維司徒故以此為¶
　厲王之詩蘇氏以為不終鄭桓公在幽王時與畨維¶
　司徒先後用事又襃姒以色居位謂之豔妻其誰曰¶
<pb:KR1c0012_WYG_024-2b>¶
　不可當從此説觀鄭氏以詩所言艷妻與畨維司徒¶
　為厲王之詩其下雨無正小旻小宛亦以謂厲王其¶
　意以謂四序皆言大夫疑是一人之作其説未之敢¶
　信也十月之交日月交㑹也夫日行遲一年一周天¶
　月行速一月一周天日與月一年十二次交㑹其交¶
　㑹也或有日食之變故交㑹必於月朔日食必於月¶
　朔言此十月交㑹朔日辛卯也是時日有食之其醜¶
　莫大唐書志云十月之交以厯推之在幽王之六年¶
<pb:KR1c0012_WYG_024-3a>¶
　則是為幽王之詩無疑矣日蝕而以厯推之則是當¶
　食也既是日之當食乃為變異之大者唐書志云古¶
　之太平日不食星不孛蓋有之矣若過至未分月或¶
　變行而避之或五星潛在日下禦侮而救之或涉交¶
　數淺或在陽厯陽盛隂微則不食或徳之休明而有¶
　小眚焉則天為之隱雖交而不食此四者皆徳教之¶
　所由生也蓋以日當食而不食則是有徳者也日當¶
　食而不免於食則是無徳者也春秋之時書日食三¶
<pb:KR1c0012_WYG_024-3b>¶
　十六後世厯家皆能推之則是當食也日月交㑹而¶
　日必食雖日當食為人君者亦不可不自省而孔氏¶
　云日月交㑹於筭可推而知則是雖數自當然而云¶
　為異者位貴居尊恐其志意易怠聖人假之神靈作¶
　為鑒戒爾夫以昭昭大明照臨下土忽爾殱亡俾晝¶
　作夜其為怪異莫此之甚故有伐皷用幣之儀貶膳¶
　去樂之數皆所以重天變警人君也蓋不如是則當¶
　日食而使人君無戒懼之心是啓人君有怠慢之心¶
<pb:KR1c0012_WYG_024-4a>¶
　也鄭氏謂辛金卯木也又以卯侵辛故甚惡也鄭氏¶
　溺於緯家之説故如此但日食自足以見其災異如¶
　春秋之書日食有不言日者豈不為災異乎彼月而¶
　微此日而微言月當有微細之時日不當微細也柏¶
　舟之詩曰日居月諸胡迭而微蓋日不當微今日月¶
　胡交迭而微惟日不當微而微故下民亦孔之哀言¶
　禍將及於下民也言日月告凶禍者以日月不用其¶
　常道也行道也望而正於黄道是謂臣干君明則隂¶
<pb:KR1c0012_WYG_024-4b>¶
　斯蝕矣朔而正於黄道是謂日雍月明則陽為之食¶
　矣凡日月之蝕者皆不用其常道然其所以不用其¶
　常道者亦有故焉以四國為政不用其善人故也夫¶
　以不用善人而所用者莫非小人而致日蝕苟能用¶
　善人則足以消變異矣左氏曰國無政不用善則自¶
　取謫於日月之災故政不可不慎也彼月而食則維¶
　其常此日而食于何不臧夫以月食之變亦可以為¶
　變矣而乃以為維其常者王氏云月蝕非其常也然¶
<pb:KR1c0012_WYG_024-5a>¶
　此日食以陽侵隂猶為常也其説是也春秋日食三¶
　十六月食則未嘗書豈其當時偶無月食邪亦其以¶
　為常故不書之也&KR0974;&KR0974;震電此章則言其為災異非¶
　獨日食也其災異交午旁至而又&KR0974;&KR0974;震電貎震雷¶
　也春秋書三月大雨震電周之三月乃夏之正月而¶
　有震電此其所以為異今此&KR0974;&KR0974;震電豈亦震電非¶
　其時邪惟其震電非其時則使天下不安寧不善之¶
　兆也百川之水皆溢出而相乗山之冢頂髙峯之上¶
<pb:KR1c0012_WYG_024-5b>¶
　崒然崔嵬者皆崩落髙大之岸則陷為深谷岸應處¶
　上今乃陷而在下深下之谷則進出為陵矣谷應處¶
　下今乃進而在上變異如此今之人曽莫有懲艾之¶
　者仲舒云國家將有失道之敗天乃先出災異以譴¶
　告之不知自省又出怪異以警懼之尚不知變而傷¶
　敗乃至今幽王之時日食如此又有震電百川沸騰¶
　山冢崒崩髙岸為谷深谷為陵使能恐懼修省則日¶
　食之變必能自省矣況於震電之類乎惟其不知自¶
<pb:KR1c0012_WYG_024-6a>¶
　省天欲扶持而全安之有所不可此所以亂亡也鄭¶
　氏云皇父家伯仲允皆字畨棸蹶楀皆氏蘇氏云人¶
　各有常官皇父則皆緫其權故以卿士目之豔妻指¶
　襃姒也美色曰豔左傳曰美而豔煽熾也言此羣小¶
　人用事而襃姒其勢方熾與之羣處夫以小人用事¶
　已足以致危亂之機而況於羣小人之用事又有豔¶
　妻交結於内則其勢蟠結於朝廷之上不可解也商¶
　紂之時在朝廷則飛廉惡來之徒用事於内則有妲¶
<pb:KR1c0012_WYG_024-6b>¶
　已焉明皇之時在朝則林甫國忠用事在内則有楊¶
　妃焉幽王之時在外則有皇父之徒在内則有襃姒¶
　焉内外為患如此安得不招致災禍哉此詩上三章¶
　則言災異之事下四章則言災異之由所用者非其¶
　人也西漢之末有日食則多責之大臣夫災異之興¶
　則大臣所不能無罪也然而人君亦當責已漢之君¶
　不能責已而責於大臣後世所以譏議之今幽王之¶
　時天變如此君臣皆有罪故責外所用之人又責其¶
<pb:KR1c0012_WYG_024-7a>¶
　内寵者言其所以致之之由也豔妻或以為閻妻則¶
　是厲王之時當從王氏以為襃姒抑此皇父肯自以¶
　為不是乎言其不自知惡皆謂已為是也汝何為使¶
　我役作不先就與我謀遂毁其牆屋使失其業而田¶
　卒為汙萊乎下荒曰汙上荒曰萊皇父虐民如此猶¶
　不知反曰我不殘害汝在禮法下當供上役也若以¶
　為下供上役果合於禮則秦始皇驪山之役亦可以¶
　為禮乎此皆皇父文過飾非所為言無不偽是也已¶
<pb:KR1c0012_WYG_024-7b>¶
　之為非則自以為是已之害民而自以為禮此蓋多¶
　行不義者也下章則又言皇父之欺君皇父孔聖言¶
　皇父自以為聖也當時君臣皆自以為聖故不肯求¶
　賢以自輔惟不忠之臣自以為聖故未嘗求賢以輔¶
　君作都于向向邑也作都于向之時則所擇之卿皆¶
　貪淫多藏之人曽不且憖遺一老使之守衞我王鄭¶
　氏謂憖者心不欲自強之辭也左傳曰不憖遺一老¶
　杜預注曰憖且也當從其説又擇其富有車馬者以¶
<pb:KR1c0012_WYG_024-8a>¶
　往徂向此皆言皇父不忠之狀也當時大夫黽勉以¶
　從於王事雖勞亦不敢自訴猶且遭讒口之衆多況¶
　敢告勞乎苟告勞則罪日多矣下民之妖孽非自天¶
　降噂噂㳫㳫相對談語背則相憎逐其主凡此者皆¶
　由人也觀此詩日食震電山崩之變皆是人為之致¶
　非自天也故為君者當責其在已而已矣言我悠悠¶
　居今之世可為甚病而四方之民有饒羨而我獨居¶
　此憂四方之民皆享逸豫而我獨不得閒暇非不能¶
<pb:KR1c0012_WYG_024-8b>¶
　休也以天命至此不乆故我不敢效我友之逸也茍¶
　欲自逸則安知他日不為禍邪觀幽王之時豈四方¶
　之民盡皆有饒羨者豈四方之民盡優游而自逸哉¶
　如所謂不冝空我師則四方無有饒羨矣所謂卒勞¶
　百姓則民莫克有逸矣乃為此言者蓋大夫方言其¶
　已之勤勞憂思故為此辭學詩者當以意逆之¶
雨無正大夫刺幽王也雨自上下者也衆多如雨而非¶
所以為政也¶
<pb:KR1c0012_WYG_024-9a>¶
浩浩昊天不駿其徳降喪饑饉斬伐四國旻天疾威弗¶
慮弗圖舍彼有罪既伏其辜若此無罪淪胥以鋪周宗¶
既滅靡所止戾正大夫離居莫知我勩三事大夫莫肯¶
夙夜邦君諸侯莫肯朝夕庶曰式臧覆出為惡如何昊¶
天辟言不信如彼行邁則靡所臻凡百君子各敬爾身¶
胡不相畏不畏于天戎成不退飢成不遂曽我暬(思列/反)¶
御憯憯日瘁几百君子莫肯用訊聽言則荅譖言則退¶
哀哉不能言匪舌是出維躬是瘁哿矣能言巧言如流¶
<pb:KR1c0012_WYG_024-9b>¶
俾躬處休維曰于仕孔棘且殆云不可使得罪于天子¶
亦云可使怨及朋友謂爾遷于王都曰予未有室家鼠¶
思(息嗣/反)泣血無言不疾昔爾出居誰從作爾室¶
　李曰詩之名篇皆掇取詩中之文以為之惟雨無正¶
　酌賚般四詩篇名皆詩中無其文則别撰其名考諸¶
　左傳宣十六年酌曰於鑠王師遵養時晦耆昧也則¶
　知此篇其來乆矣非必詩者之意然酌般賚三詩命¶
　名之義猶可曉惟雨無正為難曉作序者之説曰雨¶
<pb:KR1c0012_WYG_024-10a>¶
　自上下者也衆多如雨而非所以為政也雨自上而¶
　下譬政自君出其文不貫兼中所謂雨自上而下與¶
　夫衆多如雨其意皆不見徐安道曰正大夫三事大¶
　夫邦君諸侯皆自肆與凡百君子不敬其身可謂衆¶
　多如雨此皆附㑹而為之説未可深信以為然也此¶
　當闕之以俟知者浩浩廣大之意駿長也幽王之時¶
　天下被其虐無可奈何而歸之於天曰天之於民其¶
　始也徳甚大今乃不終其徳既生之矣又從而禍之¶
<pb:KR1c0012_WYG_024-10b>¶
　以至喪亂饑饉之災以斬伐四方之國所以歸其禍¶
　於天也蓋人之情疾痛則呼天本非天之不仁也其¶
　實召此禍者幽王之罪也人之為此言者特歸之於¶
　天而已亦甚其君之辭也旻天之威如此迅烈幽王¶
　弗之謀有罪既服其辜今則舎之而不問無罪者乃¶
　淪胥陷溺而偏及焉豈畏天者之所當為哉夫天討¶
　冇罪五刑五用哉有罪者天之所討也畏天者亦在¶
　順天之所討罪之意而已今也非特有罪不之討而¶
<pb:KR1c0012_WYG_024-11a>¶
　無罪者又且濫及焉有罪者不可舎而舎之則惡者¶
　無所懲無罪者當舎而不舎則善人無所恃所為如¶
　此將見上天震怒而不佐其國也周宗既滅宗周鄭¶
　氏曰鎬京也徐安道曰宗周者周為天下宗也言宗¶
　周則在鎬京此蓋祖鄭氏之説不如蘇氏之説曰周¶
　宗姬姓之宗族皆破滅無所底定則幽王之勢孤矣¶
　而其臣下皆離散故繼之以正大夫離居莫知我勩¶
　三事大夫莫肯夙夜邦君諸侯莫肯朝夕正大夫者¶
<pb:KR1c0012_WYG_024-11b>¶
　大夫之長也鄭氏曰上公也王肅則以三事為三公¶
　大夫乃其屬孔氏以鄭氏之説為然王肅不合分為¶
　二徐安道以謂周官曰三事暨大夫舉三公及大夫¶
　也其説為有據當從王肅徐安道之說言此大夫之¶
　長離散而居莫有知我民之勞勩以至三公大夫及¶
　諸侯無肯夙夜朝夕以省視王事其君臣解體如此¶
　夫三事大夫邦君諸侯冝其日當修省懼而為善今¶
　乃反而為惡以見其無遷善悔過之心也夫幽王上¶
<pb:KR1c0012_WYG_024-12a>¶
　則為天所怒下則為民所怨内則宗族破滅外則羣¶
　臣諸侯攜貳其孤立無侶而不之懼此所謂安其危¶
　而利其菑樂其所以亡者不然則何亡國敗家之有¶
　哉如何昊天此又言王之為惡常自樂而不知自悔¶
　故呼天而告之以為何如以法度之言而人不信乎¶
　今王所為如此如行道之人不知所到言茫茫然而¶
　無所止定也猶所謂譬彼舟流不知所届也雖然王¶
　之所為固不然矣凡百在朝之臣亦當敬其身耳蓋¶
<pb:KR1c0012_WYG_024-12b>¶
　為王止於仁為臣止於敬君雖不仁臣不可以不敬¶
　父雖不慈子不可以不孝又責之曰胡不相畏乎汝¶
　不自相畏則是不畏於天也此句正猶孔子所謂吾¶
　誰欺欺天乎欺其心是欺其天耳不相畏是不畏於¶
　天也人欲知所以不欺天者不在乎他在不欺其心¶
　耳戎成不退戎兵也遂進也蘇氏以易曰不能退不¶
　能遂為證暬御國語居寢有暬御之箴此言兵勢已¶
　盛不能退是無弭亂之道也饑饉已成不能遂是不¶
<pb:KR1c0012_WYG_024-13a>¶
　能兆豐年也胡為使我小臣憯憯日瘁暬御侍御之¶
　臣也侍御之臣憯憯然而瘁而在位之臣無肯以此¶
　相告聞可聽之言則受其善而荅之荅之而未嘗行¶
　聞譖愬之言則拒其言而退止之蓋言不肯任其責¶
　也哿可也此言哀我之不能言者非出於舌之難出¶
　於舌則躬受其瘁矣當時之所謂能言者乃可於人¶
　意蓋以其巧言如水之流轉而躬受其休矣自古禍¶
　亂之世正人纔出一言則必受其禍為正人者故多¶
<pb:KR1c0012_WYG_024-13b>¶
　全身逺害緘黙而不言不然則為洩冶之徒由是觀¶
　之其當時之緘黙而不言者乃為不能言而喋喋自¶
　恣無所忌憚乃當時之所謂能言者維曰于仕此章¶
　言幽王之世而仕者可謂危且怠矣其曰不可使者¶
　則得罪於天子其曰可使者則怨及於同列則其仕¶
　豈不危且殆哉蓋天子欲其臣之盡瘁也今也言不¶
　可使則得罪於天子矣同列欲其同惡相濟今也以¶
　為可使則怨及同列也謂爾遷于王都鼠思憂思也¶
<pb:KR1c0012_WYG_024-14a>¶
　此章言當時之臣離散而去也雨無正言大夫命之¶
　遷來王都其去者則以無家為辭也而此大夫乃憂¶
　思泣血無有出言而不我疾也蓋吾之心在於為國¶
　則其出言無非為國在朝無有為國者聞吾之言則¶
　皆疾吾也今命之遷來王都則彼無不疾我矣既而¶
　又責之曰昔爾出居於外誰作爾室亦有作之矣今¶
　乃以無室辭我何哉此蓋責之之深也幽王之時大¶
　臣無有以憂國為心小臣則有憂國之心正月之尹¶
<pb:KR1c0012_WYG_024-14b>¶
　氏十月之皇父所謀者皆無憂國之心至於小臣雖¶
　有憂國之心亦何補哉¶
小旻(宻巾/反)大夫刺幽王也¶
旻天疾威敷于下土謀猶回遹(音/聿)何日斯沮(在吕/反)謀臧¶
不從不臧覆用我視謀猶亦孔之卭(其凶/反)潝潝(許急/反)訿¶
訿(音/子)亦孔之哀謀之其臧則具是違謀之不臧則具是¶
依我視謀猶伊于胡厎(之禮/反)我龜既厭不我告猶謀夫¶
孔多是用不集發言盈庭誰敢執其咎如匪行邁謀是¶
<pb:KR1c0012_WYG_024-15a>¶
用不得于道哀哉為猶匪先民是程匪大猶是經維邇¶
言是聽維邇言是争如彼築室于道謀是用不潰于成¶
國雖靡止或聖或否(方九/反)民雖靡膴或哲或謀或肅或¶
艾(音/刈)如彼泉流無淪胥以敗不敢暴虎不敢馮河人知¶
其一莫知其他戰戰兢兢如臨深淵如履薄冰¶
　李曰鄭云所刺列於十月之交雨無正為小故曰小¶
　旻孔氏遂廣其意謂十月之交言日月告凶權臣亂¶
　政雨無正言宗周既滅君臣離散皆是事之大者此¶
<pb:KR1c0012_WYG_024-15b>¶
　篇惟刺謀事邪僻不任賢者是其事小於上篇也此¶
　其為説不足信然鄭氏既以小旻為政教比於十月¶
　之交雨無正為小至於小宛之詩亦曰政教為小是¶
　二説固同矣至於小弁乃太子之事太子之儲事非¶
　小事也則其説不行又别為之説以謂鸒斯小鳥故¶
　曰小弁則其説自相異同如此不如蘇氏之説曰小¶
　旻小宛小弁小明四詩皆以小名篇所以别其為小¶
　雅也其在小雅謂之小明在大雅者謂之大明召旻¶
<pb:KR1c0012_WYG_024-16a>¶
　獨宛弁闕焉意者孔子刪之矣其説是也蓋如叔于¶
　田大叔于田之詩以大加於叔于田之上特以為之¶
　别爾其所以小大者非有深義於其間也旻天疾威¶
　旻天説文曰秋天也王肅曰仁覆閔下曰旻天疾威¶
　敷于下土蓋言旻天之威迅烈敷于下土也沮止也¶
　王氏曰王者隆寛博愛以得天下之心而天下樂告¶
　以善道則無所事於疾威天下之善衆至如至誠由¶
　直道以圖天下之事有餘裕矣則無所事於回遹其¶
<pb:KR1c0012_WYG_024-16b>¶
　意以疾威刺幽王非也蘇氏曰天禍迅烈徧於下矣¶
　而王之邪謀終莫之改也此説是也蓋言幽王不畏¶
　天禍天禍降於下不知所以順天使天有悔禍之意¶
　今乃偃然自若信用邪謀則天之禍何時而止也其¶
　謀之善者則不從其不善者則反用之夫所貴乎聽¶
　諌者惟欲其善者而從之其不善者則不從之今幽¶
　王之聽謀如此故我視其謀猶則但見其甚病也卭¶
　病也自古昬君暗主之聽謀雖曰善者不從不善者¶
<pb:KR1c0012_WYG_024-17a>¶
　反從之原其本意豈固意必從不善者之謀哉蓋其¶
　意以臧為不臧而不臧者反以為臧也昔苻堅信慕¶
　容垂之謀而南伐晉後唐廢帝信薛文遇之謀而移¶
　敬塘節鎮當時羣臣皆以為不可而二帝獨以為謀¶
　之善自今觀之則其謀不善自當時觀之則當時之¶
　君必以為成功也潝潝訿訿毛氏曰潝潝然患其上¶
　訿訿然思不稱其上説文亦曰訿訿意不稱也孔氏¶
　推廣其説以謂小人在位皆潝潝然自作威福患苦¶
<pb:KR1c0012_WYG_024-17b>¶
　其上訿訿然競營私利不思稱其上其説皆不甚明¶
　爾雅曰潝潝訿訿莫共職也韓詩亦曰不善之貎其¶
　説又不分别二字之説為何如王氏曰潝潝苟有所¶
　合也訿訿苟有所毁也王氏此言雖以字生義然實¶
　得詩人之意劉向曰衆小在位所從邪議潝潝相是¶
　而背君子蓋同乎已者則以為是異乎已者則以為¶
　非則王氏之言實與之暗合蘇氏曰潝潝言相和也¶
　訿訿言相詆也亦是此意蓋言小人之好惡如此則¶
<pb:KR1c0012_WYG_024-18a>¶
　是可哀也小人之黨甚固故其謀之善者則相與違¶
　之謀之不善者則相與從之故作詩者視其謀猶則¶
　安所止乎左傳曰天祚明徳有所厎止祈父之詩亦¶
　曰靡所厎止皆是訓至之意我龜既厭不我告猶易¶
　曰再三瀆瀆則不告今幽王之時卜筮既數故龜亦¶
　厭之不告其猶也其所謀者大多是非混淆故是用¶
　不集其發言者訩訩滿庭無能決其是非孰敢執其¶
　咎哉蓋所謀者一二而已則必有自任其責者所謀¶
<pb:KR1c0012_WYG_024-18b>¶
　既多孰肯執其咎責哉左氏楚子伐鄭其六卿欲從¶
　楚其三欲待晉子駟曰請從楚騑也受其咎如此則¶
　所謂執其咎苟執其咎則為事必欲遂事苟不遂則¶
　自受其辜今也徒為其謀而不執其咎此所謂作舎¶
　道傍三年不成㑹禮之家名為聚訟也如匪行邁謀¶
　是用不得于道鄭氏曰君臣之謀事如此與不行而¶
　坐圖逺近是以道路無進於跬步何以異乎王氏之¶
　説亦如此不如蘇氏之説曰譬如欲行而不先為行¶
<pb:KR1c0012_WYG_024-19a>¶
　邁之謀隨人而妄行亦是終不得其道也哀哉為猶¶
　此章言當時之為謀非以古人為法言任其私意爾¶
　如國猶而經理之但其目前之細務非國家之要務¶
　也其所聽受者皆邇言其所爭辯者亦邇言無逺圖¶
　也夫謀之逺者近於迂闊而難行謀之近者近於切¶
　要而易用故近雖有小利而其害隨至逺謀者雖目¶
　前未見其利而可以終身無害自非聽之者明安能¶
　慎擇而用之哉如彼築室於道謀於行道之人路人¶
<pb:KR1c0012_WYG_024-19b>¶
　之意不同故不得遂成也所謂作室道傍三年不成¶
　是也國雖靡止或聖或否止定也聖哲謀肅乂此洪¶
　範之五事蓋指當時之賢者也膴大也言國中雖未¶
　定而有或聖或否者民雖小而哲謀肅乂者王當慎¶
　擇而用之無使如泉之流陷溺而敗也自古禍亂之¶
　興雖曰小人為之君子並受其禍幽王之時民之有¶
　聖哲謀肅乂者雖其國之危亂非已之所為而其受¶
　禍則一也不敢暴虎不敢馮河徒涉曰馮河徒搏曰¶
<pb:KR1c0012_WYG_024-20a>¶
　暴虎虚手而摶虎無舟而涉河此皆人所易見故不¶
　敢也然常人之情但知其一自此之外而不知其他¶
　也喪國亡家之禍自非明哲君子莫有知者故我心¶
　之憂戰戰兢兢如臨深淵如履薄冰惟恐其墜也惟¶
　恐其陷也言人皆莫知其他則戰戰兢兢惟此大夫¶
　獨如是也觀正月之詩謂天蓋髙不敢不局謂地蓋¶
　厚不敢不蹐自常人觀之以天之髙又何待於不敢¶
　不局也以地之厚又何待於不敢不蹐也惟其知禍¶
<pb:KR1c0012_WYG_024-20b>¶
　亂將至常人以為無害君子以為理之必至也¶
小宛大夫刺幽王也¶
宛彼鳴鳩翰(胡旦/反)飛戾天我心憂傷念昔先人明發不¶
寐有懐二人人之齊聖飲酒温克彼昬不知壹醉日富¶
各敬爾儀天命不又中原有菽庶民采之螟(音/冥)蛉(音/零)有¶
子蜾(音/果)蠃(力果/反)負之教誨爾子式榖似之題彼脊令(音/零)¶
載飛載鳴我日斯邁而月斯征夙興夜寐無沗爾所生¶
交交桑扈率場啄(陟角/反)粟哀我填寡冝岸冝獄握粟出¶
<pb:KR1c0012_WYG_024-21a>¶
卜自何能榖温温恭人如集于木惴惴(之瑞/反)小心如臨¶
于谷戰戰兢兢如履薄冰¶
　李曰宛小貌翰者毛氏以為髙不如蘇氏以為羽也¶
　言以鳩之小鳥而羽飛欲至於天也毛氏曰行小人¶
　之道責髙明之功終不可得蘇氏亦曰宛然鳴鳩而¶
　求戾天亦難矣以小人而責其繼文武之功亦難矣¶
　此説與毛氏同而歐陽深破毛氏之説以謂小宛大¶
　夫刺幽王敗政不能繼先王之業其曰宛彼鳴鳩翰¶
<pb:KR1c0012_WYG_024-21b>¶
　飛戾天云者謂此鳩雖小鳥亦有髙飛及天之志幽¶
　王不自勉強奮起曽飛鳩之不如以墜其先王之業¶
　此説是也蓋以鳩之小鳥而猶有髙飛及天之志而¶
　幽王乃不能勉強行道而墜文武之業是飛鳩之不¶
　如也王氏之意亦與歐氏同惟幽王既不勉強於此¶
　矣故我心憂傷念昔先人先人指宣王也宣王能夙¶
　興夜寐故能成中興之功今幽王乃自怠自棄無興¶
　復之心則文武之業墜矣故念昔先王以傷幽王不¶
<pb:KR1c0012_WYG_024-22a>¶
　能然也蓋治亂之分勤與怠而已成天下之事者莫¶
　先於勤壊天下之事者莫先於怠文武造周家之業¶
　亦曰憂勤而已宣王成中興之功亦曰憂勤而已惟¶
　其憂勤故能興文武之業也周公思兼三王以施四¶
　事其有不合者仰而思之夜以繼日幸而得之坐以¶
　待旦周公思兼三王是亦宣王之有懐二人也周公¶
　坐以待旦是亦宣王之夙興夜寐也周公惟其勤故¶
　能守文武之業宣王惟其勤故能興文武之業今幽¶
<pb:KR1c0012_WYG_024-22b>¶
　王乃不能如此此周之所以衰也先人毛氏曰文武¶
　也而孔氏廣其説以謂王無徳而念其先人又云有¶
　懐二人則所念二人而已歐氏以先人為宣王是矣¶
　而又以有懐二人謂下章所謂二人刺王云人誰不¶
　飲酒一人則齋肅通明雖飲而温克一人則昬愚無¶
　知但以沈醉苟一日之樂此又曲説徐安道曰幽王¶
　之先人既勤思文武之道此為得之齊聖書曰昔在¶
　文武聦明齊聖史記亦曰幼而徇齊毛氏曰正也齊¶
<pb:KR1c0012_WYG_024-23a>¶
　聖聦明之稱言齊聖人之飲酒温則和而無不容克¶
　則能勝己之私正所謂不為酒困是也彼童昬無知¶
　之人益醉日富鄭氏曰童昬無知之人飲酒日醉自¶
　謂日益富夸淫自恣以財驕人此不如陳少南之説¶
　益富也付朝夕於醉而日以増益也惟幽王之時如¶
　此故戒之以各敬爾儀天命不又王氏曰言各者則¶
　并戒其羣臣也各敬爾儀者以天命不又也又復也¶
　天命不再來也汝既以酒敗則天必罰之而其命不¶
<pb:KR1c0012_WYG_024-23b>¶
　再來矣治積昧醉而亡其喪宋君曰醉足以亡喪乎¶
　對曰桀以醉亡天下則天威其可不欽哉中原有菽¶
　歐氏以此二句為勸勉王為善之意言中原有菽庶¶
　民皆可往采采者無不得也世有善道凡人皆可為¶
　為則得之矣王何獨不為也又言人性之惡可變而¶
　為善譬如螟蛉之子教誨之則可使變其形而為蜾¶
　蠃子也此言雖無害然不如且依毛鄭之説從毛鄭¶
　之説則與上文相貫上文既言天命不又故此申述¶
<pb:KR1c0012_WYG_024-24a>¶
　其天命無常之意言菽生於中原惟有力則采得之¶
　以譬人君之位無常惟有徳者則得之螟蛉之子蜾¶
　蠃負之以為己子以譬幽王苟不能養其民亦将有¶
　徳者養之以為己之民也式用榖善也教誨其子而¶
　善從之所謂類我類我是也陸農師曰蜾蠃取桑蟲¶
　負之七日而化為子其祝聲可聽法言云祝之曰類¶
　我類我蓋其音之然也夫天下不可以常有也商之¶
　季而有周正如有力者之采菽蜾蠃之負螟蛉豈可¶
<pb:KR1c0012_WYG_024-24b>¶
　常哉惟有徳者則得之題彼脊令題視也脊令雝渠¶
　也視彼脊令之鳥或飛或鳴未常止息人亦當如是¶
　我日猶言此日也日既往矣月將行矣日月之逝其¶
　速如此幽王冝夙興夜寐庶無忝於所生矣所生指¶
　宣王也宣王能明發不寐有懐二人幽王苟能夙興¶
　夜寐則不忝其父矣交交桑扈交交毛氏曰小貌歐¶
　氏破其説以謂交交者往來貌率循也桑扈竊脂也¶
　陸璣注曰青雀也好竊人肌肉脂及膏故曰竊脂也¶
<pb:KR1c0012_WYG_024-25a>¶
　桑扈食肉之鳥未嘗食榖也淮南子曰馬不食脂桑¶
　扈不食粟非廉也則是桑扈未嘗食粟也今也循場¶
　食粟則非其所冝矣亦猶我之填弱鰥寡而乃以為¶
　冝入於岸獄則亦失其所矣此所以可哀也民之不¶
　可以入岸獄亦桑扈之不可食粟今幽王乃以為冝¶
　正所謂倒置也幽王苟握粟以試之桑扈自何能食¶
　粟乎不能也能知此則知岸獄非民之所冝也温温¶
　恭人言幽王之暴虐如此則廷之臣危懼而不自安¶
<pb:KR1c0012_WYG_024-25b>¶
　故我温温恭人如集于木恐其墜也惴惴小心如臨¶
　于谷恐其隕也戰戰兢兢如履薄冰恐其陷也夫以¶
　漢文帝之時漢興二十餘年天下和治而賈誼猶以¶
　為抱火厝積薪之下況幽王之時天怒人怨禍亂之¶
　至理之必然當時在朝之臣當何如哉¶
　¶
　¶
　毛詩集解卷二十四¶
